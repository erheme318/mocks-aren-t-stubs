## Сонгодог болон дууриамал тестийн арга

Одоо би хоёр дахь ялгаа болох сонгодог болон дуураймал TDD -ийн ялгааны талаар судлах боломжтой боллоо. Гол асуудал маань яг хэзээ дуураймал объект (бусад Double)  -уудыг хэрэглэх вэ юм.

Сонгодог TDD -ын загвараар бол болж өгвөл аль болох жинхэнэ объектуудыг ашиглаж харин жинхэнийг ашиглахад төвөгтэй үед double -ыг ашиглахыг зөвлөдөг. Тиймээс сонгодог TDD аргаар хөгжүүлэгчид жинхэнэ агуулах (warehouse) объектыг ашиглаж харин mail service -ийн оронд double-ыг ашиглах байсан байх. Харин ямар төрлийн double нь тийм ч  чухал зүйл биш.

Дуураймал TDD загвараар хөгжүүлэгчид харин үргэлж дуураймал объектыг бүх төрлийн элдвийн үйлдлүүдтэй объектын оронд ашигладаг. Дээрх жишээнд агуулах (warehouse) болон mail service хоёрын хоёулангых нь оронд дуураймал объектыг ашиглах байсан.

Хэдийгээр дуураймал тестийн фраймворкууд дуураймал тестийн загварт зориулж хийгдсэн байдаг хэдий ч олон сонгодог загвараар хөгжүүлэгчид тэдгээрийг double-уудыг үүсгэж, ашиглагдах хялбар гэж үздэг.

Дуураймал загварын нэгэн гол урсгал нь Behavior Driven Development(BDD) юм. BDD -ыг анхлан надтай хамт ажилладаг Dan North хөгжүүлсэн ба  хүмүүст Test Driven Development аргаар хөгжүүлж сурахад нь туслах ингэхдээ TDD хэрхэн загварчлалын нэгэн техник арга мэт ажилладаг гэдгийг онцолж өгөхийг зорьсон. Энэ нь цаашлан TDD хөгжүүлэлтийн арга нь объект яг юу хийх ёстой талаар бодоход тусалдаг болохоор түүнийг сайтар судалж ойлгохын үүднээс тестүүдийг илүү үйлдлүүдээр нь тодорхойлж нэрлэхэд хүргэсэн. BDD дуураймал объектуудын аргаар замнасан хэдий боловч нэршүүлэх мөн энэ аргад анализыг нэвтрүүлэх зэрэг нь түүнийг цаашид улам тэлж өгсөн. Би үүний талаар илүү нарийн зүйлийг энд өгүүлэхгүй, учир нь энэ нийтлэлд зөвхөн хамаатай зүйл нь BDD бол дуураймал загварын аргаар илүү хөтлөгдсөн TDD-ын нэг хувилбар гэдгийг хэлэх гэсэн юм. Илүү дэлгэрэнгүй мэдээллийг та дээрх холбоосоор орон мэдэх боломжтой тул үүнийг би танд үлдээлээ.

Та заримдаа “Детройт” загвар нь “сонгодог”-т харин “Лондон” нь “дуураймал аргаар” хөгжүүлэгчдэд гэсэн байхыг хардаг байх. Энэ нь XP нь анх Детройт-д C3 төслөөс үүсэн хөгжүүлэгдсэн бол харин дуураймал загварчлалын арга нь анх Лондонгийн  XP -г нутагшуулсан хүмүүс хөгжүүлсэн гэсэн баримтаас үүдэлтэй юм. Би мөн нэг зүйлийг хэлэхгүй өнгөрч болохгүй нь, юу гэвэл олон дуураймал аргаар хөгжүүлдэг хөгжүүлэгчид “mockist” гэсэн нэршил болон сонгодог болон дуураймал аргуудыг тусад нь ялгасан ямар нэгэн техникийн хэллэгүүдэд дургүй байдаг. Тэд хоёр загварчлалын аргыг ялгаж үзэх ямар нэгэн шаардлага хэрэгцээ байгаа гэж үздэггүй.