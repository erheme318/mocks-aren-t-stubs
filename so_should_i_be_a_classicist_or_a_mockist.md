# Тэгэхээр би сонгодог уу эсвэл дууриамал аргаар тестлэгч үү ?


Энэ асуултанд итгэлтэйгээр хариулахад хэцүү. Хувьдаа бол би үргэлж хуучинсаг барилтай сонгодог TDD-р хөгжүүлэгч, үүнийгээ өөрчлөх шалтгаануудыг одоо хүртэл олоогүй л байна. Би дууриамал TDD-р хөгжүүлэгчийн үнэнхүү давуу талыг олж харж чадахгүй байгаа ба би тестээ гүйцэтгэлтэйгээ холбохоос гарах үр дагаварыг илүү анхаарч үздэг.

Энэ нь намайг дууриамал аргаар хөгжүүлэгчийг ажиглаж байхад гайхшруулдаг зүйлүүдийн нэг. Би тестээ бичиж байхдаа үйлдлээ (behavior) хэрхэн хийхдээ биш, харин үр дүндээ анхаарч ажиллах дуртай. Дууриамал аргаар хөгжүүлэгч **тэгэх байх гэсэн нөхцлүүд** (expectations) -ээ бичихийн тулд тогтмол хэрхэн SUT (System Under Test буюу Тестлэгдэж буй объект) -ыгаа бичигдэх талаар бодож байдаг. Би үүнтэй ерөөсөө дасаж өгдөггүй.

Мөн би өөрөө дууриамал TDD-г тоглоомоос илүүтэй өөр зүйл дээр оролдож үзэхгүй байгаадаа зовж явдаг. Миний *Тэстээр Хөтлөгдөх Хөгжүүлэлт* (Test Driven Development) аргаас сурсанчлан, бодит зүйл дээр оролдож үзэлгүйгээр аливаа аргыг (technique-г) шүүмжлэх нь хэцүү байдаг. Би дууриамал аргад үнэмшилтэй, түүндээ дуртай олон сайн хөгжүүлэгчдийг мэднэ. Хэдийгээр би өөрөө сонгодог аргад үнэмшилтэй боловч, би хоёр талын давуу, сул талуудыг таньд тунгаан бодох боломжтойгоор өөрийнхөө чадах чинээгээрээ шударгаар хэлж өгч чадна.

Тиймээс хэрэв дууриамал арга таны анхаарлыг татаж байвал би таньд оролдоод үзэхийг санал болгож байна. Ялангуяа хэрэв таньд дууриамал TDD-р сайжруулах боломжтой асуудлууд байгаа бол оролдож үзэх нь илүү үр дүнтэй байх болов уу. Үүнд би хоёр зүйлийг дурдаж болж байна. Эхнийх нь хэрэв тест ажиллахгүй (fail) болох болгонд та маш олон цагийг зарцуулдаг бөгөөд шалтгаан нь тест цэвэрхэн fail хийхгүй буюу ажиллахгүй болсон тест таньд хаана алдаа байгаа талаар нарийн хэлэхгүй байгаа бол. (Та үүнийн мөн сонгодог TDD аргаар илүү нарийн тодорхойлогдсон (fine grained) тестүүдийг бий болгож шийдэж болно.) Хоёр дахь нь хэрэв таны объектууд хангалттай үйлдлүүдийг агуулахгүй байгаа бол дууриамал тестийн арга таньтай хамтран хөгжүүлэгчдийг илүү үйлдлүүдээр баян объектуудыг үүсгэхэд тань туслах боломжтой.